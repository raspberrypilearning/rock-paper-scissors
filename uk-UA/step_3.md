## Хід комп'ютера

Тепер черга комп'ютера. Для цього ти згенеруєш випадкове число за допомогою функції `randint`, щоб вибрати між каменем, ножицями чи папером.

+ Використай функцію `randint` для генерації випадкового числа, яке визначить вибір комп'ютера — камінь, ножиці чи папір.
    
    ![знімок екрана](images/rps-randint.png)

+ Запусти свою програму багато разів (тобі доведеться кожного разу вводити «к», «н» або «п»).
    
    Ти побачиш, що при кожному запуску програми значення змінної vybir випадковим чином стає 1, 2 або 3.

+ Нехай:
    
    + 1 означає «камінь» (к)
    + 2 означає «папір» (п)
    + 3 означає «ножиці» (н)
    
    Скористайся оператором `if`, щоб перевірити, чи згенерований номер дорівнює `1` (оператор `==` використовується для порівняння двох величин).
    
    ![знімок екрана](images/rps-if-1.png)

+ Для позначення коду, який знаходиться всередині оператора `if`, у мові програмування Python використовуються **відступи** (зміщення коду вправо). Для відступа можна натиснути або два пробіли (велика клавіша внизу клавіатури), або клавішу **tab** (зазвичай вона знаходиться над клавішею CAPSLOCK).
    
    Встанови значення змінної `computer` в "к" всередині блоку `if`. Не забудь про відступи:
    
    ![знімок екрана](images/rps-indent.png)

+ Ти можеш додати альтернативну перевірку, використовуючи оператор `elif` (скорочено від *else if* — з англійської «інакше якщо»):
    
    ![знімок екрана](images/rps-elif-2.png)
    
    Ця умова буде перевірятися, тільки якщо попередня умова не виконається (тобто якщо комп'ютер не вибрав число `1`).

+ Нарешті, якщо комп'ютер не вибрав `1` або `2`, то він точно вибрав число `3`.
    
    Цього разу ми можемо просто використати оператор `else` (з англійської «інакше»).
    
    ![знімок екрана](images/rps-else-3.png)

+ Тепер замість того, щоб друкувати випадкове число, вибране комп'ютером, ти можеш надрукувати відповідну літеру.
    
    ![знімок екрана](images/rps-print-computer.png)
    
    Ти можеш або видалити рядок `print(vybir)`, або зробити так, щоб комп'ютер ігнорував його, додавши `#` на початку рядка (тобто «закоментувати» рядок).

+ Перевір свій код, натиснувши Run та вибравши букву.

+ Хм, вибір комп'ютера надруковано у новому рядку. Ти можеш це виправити, додавши `end=' '` після `проти`. Це означає, що надрукований рядок повинен закінчуватися пробілом, а не символом нового рядка.
    
    ![знімок екрана](images/rps-same-line.png)

+ Зіграй в свою гру декілька разів, натискаючи «Run» та роблячи свій хід.
    
    Наразі тобі доведеться самостійно розбиратися, хто виграв, а хто — програв. Далі ми додамо код на Python, щоб програма визначала це сама.